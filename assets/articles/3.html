<div class="row">
    <div class="col-md-8 offset-md-2 col-12 article--title">
        <h1>Dom Trzeci: ja myślę</h1>
        <h5>Naturalny znak: Bliźnięta</h5>
        <h5>Naturalny władca: Merkury</h5>
        <h5>Żywioł: Powietrze</h5>
        <h5>Motyw: Kama</h5>
        <h5>Guna / Lekcja: osobiste szczęście</h5>
    </div>
</div>
<div class="row">
    <div class="col-md-8 offset-md-2 col-12">
        <article>
            <p class="text-justify">
                Jak mogę pogodzić się z moim środowiskiem, z osobami w moim środowisku? Jak będę komunikować się z
                innymi? Jak najlepiej wykorzystać to, kim jestem i co jest moje w środowisku?Jak mogę najlepiej
                wykorzystać unikalną indywidualność, talenty i zasoby materialne w swoim otoczeniu?
            </p>
            <p class="text-justify">
                Trzeci dom opisuje najbliższe otoczenie i dalszą rodzinę oraz sposób, w jaki się z nimi kontaktujemy.
                Reprezentuje zrozumienie napływających do nas informacji oraz to, co wiemy, a pochodzi z interakcji z
                naszą lokalną społecznością, tj. rodzeństwem czy sąsiadami. Trzeci dom to również krótkie podróże,
                listy, wiadomości i plotki. Ten dom rządzi naszą racjonalnością, świadomym umysłem, pamięcią, mową,
                wczesną edukacją, pisaniem, komunikowaniem się, umiejętnościami, zainteresowaniami, zbieraniem
                informacji i wszelkimi badaniami. Planety w trzecim domu opisują jakość i ilość naszej energii mentalnej
                i nerwowej.
            </p>
            <p class="text-justify">
                Jest to pierwszy dom Kama, a więc jest wyrazem naszych osobistych pragnień i pokazuje rzeczy, które
                naprawdę lubimy robić, niezależnie od tego, co ktoś o tym myśli. Zdrowa bądź niezdrowa argumentacja jest
                częścią tego obszaru życia. Istnieje tu pewna nieprzewidywalna jakość. Nasze wartości (drugi dom)
                prowadzą nas do odkrycia zainteresowań. Są to zatem rzeczy, które lubimy robić w oparciu o wartości,
                którymi się kierujemy. Wraz z naszym rozwojem pojawiają się nowe zainteresowania i wciąż na nowo
                odkrywamy rzeczy. Dom Kama to miejsce, w którym przede wszystkim realizujemy nasze indywidualne
                interesy.
            </p>
            <div class="article--image-gallery">
                <img src="/assets/a3-1.jpg" alt="">
            </div>
            <p class="text-justify">
                Znak i planety w trzecim domu decydują o tym, czego intelektualnie chcemy się dowiedzieć lub dać z
                siebie. Również w jaki sposób zbieramy informacje i co chcemy z nimi zrobić. Tak więc nie tylko sami się
                tutaj uczymy różnych rzeczy, ale także uczymy innych ludzi. Jest to proces, którego w dużym stopniu
                uczymy się poprzez relacje z rodzeństwem, z którym dorastaliśmy, a które również jest reprezentowane
                przez trzeci dom. Jeśli jesteś jedynakiem, dom ten będzie symbolizował to, czego chciałeś nauczyć inne
                dzieci, jako mała dorosła osoba.
            </p>
            <p class="text-justify">
                Jeśli w naszym trzecim domu znajdują się planety, będą one niosły informację o istnieniu szczególnej
                relacji pomiędzy nami i rodzeństwem, o naprawdę silnej więzi jaką mamy z bratem lub siostrą. Wówczas nie
                mówimy już tylko o pokrewieństwie, a o prawdziwej przyjaźni, bliskości i zrozumieniu pomiędzy
                rodzeństwem, nierzadko większym niż z nawet mamą czy tatą. Planety w trzecim domu pokażą nam rodzeństwo,
                które ma naprawdę duży wpływ na siebie nawzajem i jest zaangażowane w życie drugiej osoby. Osoby te
                robią wiele rzeczy razem, często też wspólnie podejmują decyzje.
            </p>
            <p class="text-justify">
                Specyfika relacji z rodzeństwem zależy od planety lub znaku trzeciego domu, a ten pokaże nam, czego się
                uczymy dzięki naszym braciom i siostrom. Na przykład planeta Wenus w trzecim domu wskazuje bardzo
                kreatywne rodzeństwo. Tu, aby się od niego uczyć, musimy odnajdywać piękno i wdzięk w swoim otoczeniu.
                Jeśli Lew jest znakiem trzeciego domu, od rodzeństwa uczymy się zbierać informacje na swój temat celem
                ekspresji. Dowiadujemy się przy tym jak dana informacja się do nas odnosi i co jest w nas takiego
                szczególnego, by móc to wyrażać. Baran z kolei da nam poczucie niezależności. Być może rodzeństwo będzie
                tutaj na tyle starsze od nas, byśmy przymuszeni byli uparcie dążyć do tego, by wszystkich mentalnie
                dogonić. W konsekwencji daje nam to bardzo sprawny mózg, szybki przepływ myśli i wyjątkowo sprawną
                komunikację.
            </p>
            <div class="article--image-gallery">
                <img src="/assets/a3-2.jpg" alt="">
            </div>
            <p class="text-justify">
                Brak rodzeństwa z kolei pokaże tutaj osobę, która otoczona dorosłymi, musiała poniekąd założyć, że sama
                jest dorosła i w ten sposób nauczyła się komunikacji na poziomie dopasowanym do dorosłego aniżeli na
                poziomie dziecka. Tu charakterystycznym jest pojawienie się motywu nauczyciela, mówienie innym dzieciom
                co powinny robić czy przejawianie upodobania do zabaw w szkołę, nauczanie, tłumaczenie.
            </p>
            <p class="text-justify">
                Interakcja z rodzeństwem i/lub innymi dziećmi wpływa dalej na to, jacy jesteśmy w naszym sąsiedztwie –
                to także symbol trzeciego domu. Tu zobaczymy sposoby, w jakie nawiązujemy kontakt z sąsiadami czy i z
                jakich powodów zajmujemy się plotkami bądź dlaczego nas one nie interesują. Jeden na plotki zareaguje
                mówiąc „to nie moja sprawa”, drugi okaże się nimi śmiertelnie znudzony, a jeszcze ktoś inny
                wykorzystując plotkę sprawdzi czy jesteś prawdziwym przyjacielem. W zależności od znaku trzeciego domu
                różne są tutaj nasze motywacje.
            </p>
            <p class="text-justify">
                Plotka jest często postrzegana jako dwulicowość, ale trzeci dom ma właśnie dwie twarze na wiele różnych
                sposobów. Ponieważ trzeci dom jest pod patronatem planety Merkury, a więc władcy Bliźniąt, przynosi on
                mnóstwo pomysłów, różnorodność myśli i sposobów komunikowania się. Jest on naszą bliźniaczą częścią,
                która pojawia się w rozmowach w nieoczekiwany i nieprzewidywalny sposób. W tym domu zawsze wiele się
                dzieje i dlatego nigdy nie przestaje być interesujący.
            </p>
            <p class="text-justify">
                Dom trzeci – logiki, faktów, myślenia, pamięci jest naprzeciw domu dziewiątego – nauczania, studiów
                wyższych, rozważań, filozofii, przekonań. Tutaj w trzecim są to lata przedszkola do szkoły średniej
                włącznie, a więc okres w życiu, gdzie wymaga się byśmy czytali wybrane rzeczy, uczyli się, zapamiętywali
                i znali fakty. Znak trzeciego domu i / lub planeta mówią nam, w jaki sposób podejmujemy się procesu
                uczenia się. Każde dziecko uczy się inaczej, ale i każdy nauczyciel uczy w charakterystyczny dla siebie
                sposób. Może on w związku z tym postrzegać swój sposób dochodzenia do rozumienia rzeczy jako skuteczną
                nakładkę na czyjś sposób również. Nie zawsze będzie ona równie skuteczna dla dziecka, którego proces
                logicznego myślenia zachodzi w innym niż nauczyciela znaku. Dualizm tego domu pokaże nam obie strony
                medalu – widzimy tu zarówno ucznia jak i nauczyciela w sobie. Jeśli np. trzeci dom zaczyna się w Byku
                możesz mieć tendencję ku temu, by poprzez pryzmat swojego „oprogramowania” zauważać, że niektórym
                ludziom brakuje zdrowego rozsądku. Jowisz w Twoim trzecim domu z kolei będzie sprawiał, że dziwić Cię
                będzie jak to jest możliwe, by ktoś miał tak ograniczone myślenie. Baran w tym miejscu z kolei pokaże,
                że szybko się uczysz, a swoim zaawansowanym tokiem myślowym wyprzedzasz rozmówców i tym samym zależy Ci,
                by jak najszybciej dotrzeć do sedna sprawy.
            </p>
            <div class="article--image-gallery">
                <img src="/assets/a3-3.jpg" alt="">
            </div>
            <p class="text-justify">
                Tutaj w trzecim domu próbujemy rzeczy dla siebie - w tym tych, o których wiemy, że mogą być "złe". W
                trzecim domu chcemy je po prostu poznać – dla siebie. Rozwijamy pomysłowość i odwagę, w tym odwagę do
                działania i samodzielnego myślenia oraz rzucania wyzwań autorytetom. Musimy działać z własnej woli, aby
                ustanowić granice, rozwijać się, sprawdzać nasze przekonania i eksperymentować.
            </p>
            <p class="text-justify">
                Jako dom Kama, trzeci dom jest bardzo ograniczony. Nie ma tutaj wyższej mądrości, a raczej spełnianie
                pragnień chwili. Jest tylko tyle, ile możemy osiągnąć dzięki własnym indywidualnym wysiłkom. Trzeci dom
                to najbardziej egoistyczny dom na wykresie astrologicznym. To siedziba ego. Ono pozwala nam tutaj na
                Ziemi działać i funkcjonować. W końcu potrzebujemy odwagi i inteligencji, aby poruszać się po świecie i
                wymyślać przeróżne rzeczy. Trzeba nam jedynie pamiętać, by ego było środkiem do celu a nie celem samym w
                sobie. Odwaga, inteligencja i eksperymenty trzeciego domu pozwalają naszym wartościom ewoluować do
                punktu wykraczającego poza zakorzenione nawyki pochodzące z przeszłości czy z dzieciństwa. Odwaga, wola
                i niezależność trzeciego domu dają nam pewność, że jesteśmy w stanie zatroszczyć się o siebie w tym
                świecie.
            </p>
            <p class="text-justify">
                Proces ewolucyjny trzeciego domu rozpoczyna się egoizmem, agresją i amoralną postawą, prowadzi przez
                walkę i rywalizowanie z innymi po to, by spełniać własne pragnienia, a sięga odwagi, by dążyć do prawdy
                i jej doświadczać.
            </p>
        </article>
    </div>
</div>
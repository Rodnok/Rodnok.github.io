<div class="row">
    <div class="col-8 offset-2 article--title">
        <h1>Dom Dziesiąty: używam, wykorzystuję</h1>
        <h5>Naturalny znak: Koziorożec</h5>
        <h5>Naturalny władca: Saturn</h5>
        <h5>Żywioł: Ziemia</h5>
        <h5>Motyw: Artha</h5>
        <h5>Guna / Lekcja: Najwyższa odpowiedzialność</h5>
    </div>
</div>
<div class="row">
    <div class="col-8 offset-2">
        <article>
            <p class="text-justify">
                <i>
                    Co i jak mogę w życiu osiągnąć? W jaki sposób wykorzystam swoją moc? W jaki sposób zintegruję się z
                    większą całością?
                </i>
            </p>
            <p class="text-justify">
                Dziesiąty dom zajmuje się wkładem, jaki wnosimy do sfery publicznej poprzez swoją karierę zawodową i
                zainteresowania zawodowe/amatorskie.
            </p>
            <p class="text-justify">
                Inaczej jest on zwany Medium Coeli (w skrócie MC) i jest na samym szczycie wykresu - ponieważ jest to
                góra, na którą się wspinamy. W procesie wchodzenia na nią, stajemy się silniejszymi wersjami siebie. A
                kiedy docieramy na szczyt, doświadczamy niesamowitego poczucia osiągnięcia czegoś w życiu. Chcemy
                osiągnąć to, co jest w naszym Dziesiątym Domu, przy czym staramy się być tym, co jest w naszym
                Pierwszym. Dziesiąty Dom to rodzaj kariery, którą powinniśmy podążać ze względu na predyspozycje, choć
                nie zawsze sięgamy do naszych zasobów, by je w pełni wykorzystać.
            </p>
            <p class="text-justify">
                Dziesiąty Dom jest naturalnie rządzony przez znak Koziorożca – znak dojrzałości. Oznacza to, że z
                wiekiem zbliżamy się do naszego Dziesiątego Domu. Jest to proces, który rozpoczyna się w wieku
                młodzieńczym. Doświadczamy pierwszego smaku dorosłości, gdy zaczynają się pojawiać pytania zmuszające
                nas do zastanowienia się, co chcemy zrobić z naszym życiem. Rodzi się w nas potrzeba znalezienia pracy
                bądź zaczynamy być do tego zachęcani. Można powiedzieć, znajomi oraz rodzina zaczynają dostrzegać nasze
                MC, a świat zewnętrzny podąża za naszą dojrzałością. Kiedy tylko podejmujemy decyzję co do drogi, którą
                chcemy kroczyć, oko publiczne zaczyna nas obserwować. Kiedy stajemy się bardziej świadomi siebie,
                swojego potencjału i możliwości oraz tego, co chcemy w życiu osiągnąć, wychodzimy poza rolę naszych
                korzeni, tj. poza rolę, którą pełniliśmy w Domu Czwartym. Tam zostaliśmy uwarunkowani i byliśmy tym, kim
                musieliśmy być dla naszej rodziny. Natomiast poprzez to, co symbolizuje znak naszego Domu Dziesiątego
                zaczynamy zdobywać autonomię i odkrywać, kim powinniśmy być dla świata.
            </p>
            <p class="text-justify">
                Dom Dziesiąty - publiczne „ja” nieprzypadkowo usytuowany jest naprzeciwko Domu Czwartego – prywatnego
                „ja”. Osoby, których Dom Dziesiąty stoi pusty nie będą jakoś mocno różniły się wizerunkiem tego, jak
                czują się i działają w domu, a jak w miejscu publicznym będąc w pracy. Z kolei osoby, które mają planety
                w Dziesiątym czują już mieszankę innych energii wchodząc w obszar zawodowy. Nie jest to w żaden sposób
                stawanie się kimś innym w rozumieniu udawania innej osoby niż się jest na co dzień. Nie jest to też
                sprawą fałszu ani nieszczerości a kontekstu. W Czwartym Domu - korzeni, rodziny, prywatności - nie mamy
                nic publicznego do osiągnięcia. Jesteśmy w nim po to, aby pobyć ze sobą, oddać się refleksji, posilić
                się, odświeżyć, zrelaksować, nabrać sił i poświęcić temu, co daje nam poczucie komfortu i ukojenia. W
                Dziesiątym Domu są inne cele, więc mając w nim planety, tym bardziej uświadamiamy sobie, że
                przystępujemy do nich z inną energią. Planety w Dziesiątym dodają nam innego kolorytu, więc też można
                powiedzieć, że na gruncie zawodowym, na gruncie osiągnięć stajemy się mniej czy bardziej inną osobą od
                tej, którą widzieliśmy przy śniadaniu w Domu Czwartym.
            </p>
            <p class="text-justify">
                W życiu będziemy próbowali osiągnąć to, co wskazuje Dom Dziesiąty. Jest to wątek, który nigdy nas nie
                odstępuje. Ludzie zmieniają ścieżki kariery wielokrotnie, a co ciekawe, umiejętności użyte w jednej
                ścieżce można łatwo wykorzystać i przełożyć na inną. Ten dom jest widoczny już w pierwszej pracy, a wraz
                z kolejnymi krokami, można zaobserwować pewien wspólny wątek przewodni w każdym zawodzie, który się
                podjęło. I tak np. Lew będzie wciąż wybierał taką drogę kariery, gdzie musi być liderem, zajmować
                centralną pozycję i po prostu błyszczeć. Panna z Dziesiątego Domu będzie wybierała taki rodzaj zawodów,
                które polegają na pomaganiu innym, służeniu ludziom lub w jakiś sposób przyczyni się do poprawienia
                sytuacji w miejscu pracy, zaprowadzi porządek, wyprowadzi z chaosu. Osoba, której Dziesiąty Dom
                rozpoczyna się znakiem Barana ma prawdopodobnie wszelkie predyspozycje ku temu, by robić karierę w
                sporcie. Jeśli ktoś ma tak silną energię w punkcie MC, to ma potencjał i predyspozycje do wykonywania
                wszelkich zawodów, które dostarczą mu dreszczyku emocji, pozwolą zachować asertywność, w jakiś sposób
                wyrazić agresję typową dla Marsa - władcy Barana bądź podjąć szybko decyzję i poszukać rozwiązań. Osoba,
                której MC jest w znaku Raka doświadcza poczucia spełnienia w zawodach, w których jest w stanie zapewnić
                komfort innym ludziom i przyczynić się do zaspokojenia ich potrzeb.
            </p>
            <p class="text-justify">
                Planety w Dziesiątym Domu działają na tej samej zasadzie. Posadowiony tutaj Uran wymaga wolności i
                niezależności w swoim zawodzie. Jego kariera będzie związana ze środowiskiem opartym na wartościach
                intelektualnych, naukowych, badawczych czy eksperymentalnych. Pluton w tym miejscu chętnie całym sobą
                odda się zgłębianiu złożoności ludzkiej psychiki czy to w formie wyboru ścieżki kariery jako psychologa,
                detektywa czy astrologa. Będzie dążył do tego, by w pełni zrozumieć nić łączącą wnętrze drugiej osoby z
                tym, co przynosi jej życie. Jako, że jest to energia lubowania się w zawiłościach i tajemnicach, z
                pewnością zachowa przy tym pełną dyskrecję.
            </p>
            <p class="text-justify">
                Mając Dom Dziesiąty w znaku Skorpiona wypełnimy dzień pracy intensywnością przeżywania związaną z
                ludzkimi dramatami. Gdy nasza silna emocjonalna natura znajdzie już ujście służąc światu na zewnątrz,
                przychodzi pora, by powrócić do siebie, do przeciwległego Domu Czwartego w Byku. Tu potrzebny jest nam
                psychiczny komfort, spokój i prostota. Jako czwartodomowy Byk stąpamy po ziemi i radzimy sobie uczuciami
                w praktyczny i rozsądny sposób. Tu opatuleni cudownie miękkim w dotyku kocem z ogromną przyjemnością
                oddamy się rozkoszy poczytania książki i wypicia aromatycznej herbatki, koniecznie z ulubionego
                kubeczka.
            </p>
            <p class="text-justify">
                Dziesiąty Dom nazywa się "domem karmy" i jest naturalnie rządzony przez Saturna - planetę prób, wyzwań i
                karmy. Mówimy więc tutaj o swoistym przeznaczeniu, gdyż dokonujemy wyborów takich ścieżek w życiu
                publicznym i zawodowym, które nasz Dziesiąty Dom poniekąd po prostu na nas wymusza. To ostatni dom Artha
                i pokazuje jaką różnicę czynimy wnosząc swoją wartość, choć nie zawsze przekłada się to na karierę w
                powszechnym tego słowa rozumieniu. Ponieważ karma dosłownie oznacza działanie, wielu tak właśnie ten dom
                postrzega. W rzeczywistości jednak karma jest zbiorowym rezultatem naszych przeszłych działań i tego jak
                one kształtują, a czasami można wręcz rzec – ograniczają naszą teraźniejszość. Karma jest tym, co
                wprawiliśmy w ruch, czego doświadczamy i co zostało nam nadane z samego wszechświata. Podobnie jest z
                Dziesiątym Domem. Mamy pewną moc oddziaływania na świat, w oparciu o naszą reputację, pozycję, o to,
                czego się w życiu nauczyliśmy, ale też w oparciu o to, na co w naszym przekonaniu zasługujemy. Dziesiąty
                Dom pokazuje naszą zdolność do radzenia sobie z presją i odpowiedzialnością oraz naszą gotowością do
                wypełnienia naszych najwyższych zobowiązań. Te z kolei, jeśli mamy się czuć spełnieni, powinny być
                oparte na najbardziej cennej nauce, jaką sami w życiu odebraliśmy.
            </p>
            <p class="text-justify">
                Nie wszystko zawsze gładko przebiega nim dojdziemy do spełnienia w Dziesiątym Domu. Jako, że to dom
                Koziorożca, muszą pojawiać się tutaj utrudnienia, które sprawiają, że bardziej koncentrujemy się na
                życiu, wartościach i sprawach tego domu. Jeśli Uran jest w tym miejscu, w życiu zawodowym pojawi się
                taka sytuacja, która skutecznie oduczy nas konformizmu. W ten oto sposób jednocześnie pokonamy w sobie
                lęk przed byciem osądzonym. Na tym przynajmniej polega jedno z wyzwań Urana. Neptun z kolei musi osiągać
                wypełnione błogością cele, a tym samym przezwyciężyć poczucie bycia powstrzymywanym. Możemy sobie
                wyobrazić jak w niezbyt głębokie wody miałby okazję popłynąć Neptun, gdyby jego artystyczna dusza
                widząca wszystko w bezforemnej abstrakcyjności, została przymuszona zarobić na życie rozliczając budżet
                za biurkiem nieobecnej księgowej.
            </p>
            <p class="text-justify">
                Ludzie z wieloma planetami w Domu Dziesiątym, w szczególności, gdy któraś z nich znajduje się na osi MC,
                charakteryzują się wewnętrzną dojrzałością na długo zanim osiągną dojrzałość liczoną w latach ziemskich.
                Już za młodu mają poczucie celu i charakteryzują się jakością "starej duszy". Rodzą się z potężnym
                poczuciem przeznaczenia, a droga, jaką wybierają zdaje się być mniej przypadkowa niż u rówieśników.
                Bardzo rzadko zdarza się, aby osoby z silnym Dziesiątym Domem nie miały pasji, ambicji czy nie były
                pewne kierunku, który mają w życiu obrać. Podczas gdy rówieśnicy rozważają różne opcje i debatują między
                sobą na temat tego, kim chcą być, silny Dziesiąty Dom już od wczesnego wieku zdaje sobie sprawę z celu i
                jest gotowy go wykonać. To właśnie on zazwyczaj w pełni realizuje jego potencjał.
            </p>
            <p class="text-justify">
                Misją każdego człowieka jest żyć tak, by móc zrealizować potencjał, z którym przyszedł. Wielu wybiera
                pracę, której nie lubi i w której czuje, że się nie spełnia, a mimo wszystko się jej trzyma – z
                przyzwyczajenia, okoliczności, strachu, że nic lepszego dla siebie nie znajdzie. Wielu nie czuje się na
                siłach, by wykorzystać talent i sięgnąć po więcej. A jednak, kiedy pojawia się inspiracja i nachodzi nas
                TA myśl, to zamiast się z nią bić, warto odważyć się i podążyć drogą serca. Dziesiąty ma każdy z nas i
                jest on po to, by po niego sięgnąć, użyć i rozwinąć - wtedy dobrze służy już nie tylko sobie ale światu.
                Życie, które mamy jest jedyne w takiej formie i z takimi możliwościami, więc choćby dlatego warto przez
                nie kroczyć z poczuciem, że sięgamy po najwyższą granicę swoich możliwości. Działamy nie po to, by mieć,
                a po to, by być - być tym, kim urodziliśmy się dla świata. Wtedy Dziesiąty Dom sprawia radość
                podarowując więcej niż pragnęliśmy mieć.
            </p>
            <p class="text-justify">
                Proces ewolucyjny Dziesiątego Domu ma swój początek w nadmiernym przywiązaniu do statusu i reputacji,
                wiedzie poprzez typowy cykl osiągnięć w świecie i dumę z tych osiągnięć, a sięga naszych najwyższych
                wartości ukierunkowanych na pokorę i służbę.
            </p>
        </article>
    </div>
</div>
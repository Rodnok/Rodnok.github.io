<div class="row">
    <div class="col-8 offset-2 article--title">
        <h1>Dom Drugi: ja mam</h1>
        <h5>Naturalny znak: Byk</h5>
        <h5>Naturalny władca: Wenus</h5>
        <h5>Żywioł: Ziemia</h5>
        <h5>Motyw: Artha</h5>
        <h5>Guna / Lekcja Osobista: Wartość jaką obdarzamy siebie</h5>
    </div>
</div>
<div class="row">
    <div class="col-8 offset-2">
        <article>
            <p class="text-justify">
                Co jest moje? Co mam? Co posiadam, aby wykorzystać potencjał, który niesiemy? Drugi dom ujawnia talenty,
                wartości i inne zasoby, które zdecydowaliśmy się wnieść w to wcielenie, aby wykorzystać je w wypełnianiu
                misji duszy.
            </p>
            <p class="text-justify">
                Jest to dom wartości, w których wzrasta „ja”. „Ja” gromadzi rzeczy, rozwija nawyki w oparciu o to, co
                uważa za znaczące i cenne. Drugi dom opisuje zasoby wewnętrzne i zewnętrzne. Wewnętrznie posiadamy
                zasoby emocjonalne i umysłowe. One tworzą poczucie własnej wartości i godności, a także preferencje i
                przyzwyczajenia. Zewnętrznie posiadamy środki finansowe i dobra materialne, tj. własności ruchome (w
                odróżnieniu od nieruchomości). Są one też widoczne poprzez nasz dom, przyjaciół, rodzinę, ubrania i
                sprawy, które nam się podobają. Te środki tworzą poczucie bezpieczeństwa. Niektórzy identyfikują się z
                tym, kim są, inni z tym, co posiadają – być czy mieć. Jedni i drudzy przyciągają do siebie to, co cenią.
                Planety na naszym wykresie urodzeniowym pokazują nam, w jaki sposób i do czego jesteśmy przywiązani.
                Drugi dom symbolizuje nasze najsilniejsze pragnienia i sposób wypełniania naszych zobowiązań.
            </p>
            <p class="text-justify">
                Ponieważ jest to pierwszy dom Artha, znajdziemy tutaj to, co stanowi naszą osobistą wartość - to, czym
                się otaczamy i czym chcemy się otaczać. Gdy nasze wartości ewoluują, wraz z nimi zmieniają się rzeczy,
                którymi się „karmimy”. Po części chodzi tu o pożywienie, które przyjmujemy do swojego ciała ale też
                chodzi o to, czym karmimy się metaforycznie na wszystkich poziomach. Drugi dom to nasz system wartości,
                który prowadzi do tego, czym się stajemy. Dla przykładu - to, jak bardzo czujemy się cenni ma związek z
                tym, co o sobie myślimy - na ile w życiu zasługujemy. Ma to duży wpływ na naszą zdolność do zarabiania
                na życie. Tu mieści się nasza potrzeba wzrastania w dobrostanie i otaczania się tym, co cenimy
                najbardziej.
            </p>
            <p class="text-justify">
                Drugi Dom jest fundamentem naszej egzystencji. To stabilność i struktura, która kształtuje nasze życie.
                Ma on również związek z przeszłością, z głębokimi więzami rodzinnymi i osobistymi zobowiązaniami,
                których się podjęliśmy. Na wiele sposobów wskazuje skumulowany wynik rzeczy, które podjęliśmy jako
                osobiste zobowiązanie i ślady, które odcisnęły się w naszym życiu i w bezpośrednim otoczeniu. W tym
                miejscu na przykład, wahanie się czy pozwolić innym wejść do naszego domu, do naszego świata i pokazać
                co w nim mamy, co przechowujemy czy metaforycznie rzecz ujmując – pokazać naszą głębię, jest wyrazem
                obawy przed odrzuceniem nas, gdyż na tym poziomie moglibyśmy zakwestionować naszą tożsamość.
            </p>
            <p class="text-justify">
                Drugi dom to miejsce, w którym widzimy kwestię poczucia własnej wartości rozgrywającą się w naszym
                życiu. Poziom szacunku do siebie będzie standardem wyrażanym poprzez naszą mowę, dietę, sposób ubierania
                się itp. Wraz z rozwojem naszej tożsamości zachodzą tutaj zmiany. Kiedy jesteśmy młodsi, dziedziczymy z
                naszego dzieciństwa - nasza tożsamość i wartości są odzwierciedleniem naszego wychowania. Z wiekiem,
                nasze prawdziwe ja staje się dla nas bardziej wyraziste, więc i nasze wartości się zmieniają, a z nimi
                wybory, których dokonujemy. Wiele z tych wyborów będzie obejmować to, co spożywamy, co kupujemy, co
                jemy, gdyż nasze ciało (dom pierwszy) potrzebuje pożywienia, komfortu i miejsca pobytu (dom drugi).
            </p>
            <p class="text-justify">
                Również opierając się na poczuciu własnej wartości, prosimy o wynagrodzenie za pracę, którą wykonujemy i
                tym samym oczekujemy pewnego poziomu szacunku wobec siebie. Drugi dom poprzedza pierwszy dom tożsamości
                w kategoriach czysto fizycznej inkarnacji. Widzimy tutaj nie tyle pieniądze, które faktycznie zarabiamy,
                a pieniądze i stosunek do nich, jaki dziedziczymy po rodzinie, w której przychodzimy na świat.
                Przyjmujemy więc ten stosunek i przekonania co do pieniędzy. To decyduje o naszej wartości, o tym jak
                cenimy samych siebie, a także czy mamy mentalność skupiającą się na tym, czego nam brakuje (pod względem
                finansowym i osobistym), czy na tym, co mamy do zaoferowania. Drugi dom niekoniecznie pokazuje czy mamy
                bogatą czy biedną rodzinę, a raczej czy nasza rodzina sprawiła, że czujemy się bogaci i mamy poczucie
                obfitości, czy przeciwnie - czujemy się biedni i że czegoś nam materialnie w życiu brakuje. Jak pokazuje
                życie, bycie bogatym nie zawsze idzie w parze z autentycznym poczuciem dostatku, choć za to częściej
                zaobserwować można sytuację odwrotną.
            </p>
            <p class="text-justify">
                Kiedy wiemy, ile jesteśmy warci, wiemy, jak wycenić to, czym się zajmujemy. Dlatego Drugi Dom nie tylko
                opisuje, w jaki sposób wyceniamy posiadane przedmioty, co przede wszystkim w jaki sposób wyceniamy
                siebie. Dlatego osobista wartość, jaką nadajemy sobie, podnosi naszą zdolność do bycia bardziej
                wartościowym również na poziomie finansowym. Wszelkie tranzyty, które mamy do drugiego domu, szczególnie
                te długotrwałe, z zewnętrznych planet, tj. Urana, Neptuna i Plutona wpływają na nasze osobiste i
                materialne poczucie stabilności. Dzięki temu możemy zrozumieć, jak poprawić własną wartość w sposób,
                który poprawia ogólny styl życia. W drugim domu tkwi prostota, a w niej zawarte jest piękno. To tu
                możemy sprawić, że nasze życie staje się piękniejsze i przyjemniejsze nie tylko dzięki zarabianym
                pieniądzom czy posiadanym dobrom materialnym, a dzięki temu jak się mamy ze sobą samym.
            </p>
        </article>
    </div>
</div>